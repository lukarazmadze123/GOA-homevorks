<h1>ლებრონ ჯეიმსი</h1>

<p><strong>ლებრონ რეიმოუნ ჯეიმზი</strong> (ინგლ. LeBron Raymone James; დ. 30 დეკემბერი, 1984) — პროფესიონალური ამერიკელი კალათბურთელი, ლოს-ანჯელეს ლეიკერსის მოთამაშე ნაციონალურ საკალათბურთო ასოციაციაში (NBA). ყველა დროის საუკეთესო კალათბურთელის ტიტულისთვის ხშირად ადარებენ მაიკლ ჯორდანს.[1][2] მისი მიღწევები მოიცავს სამ NBA ჩემპიონობას, ოთხ NBA-ს ყველაზე ღირებული მოთამაშის ჯილდოს, სამ NBA ფინალების MVP-ის ჯილდოსა და ორ ოლიმპიურ ოქროს. ჯეიმზი 15-ჯერ გამოჩნდა NBA-ის ყველა ვარსკვლავის მატჩში; მათგან სამჯერ NBA-ის ყველა ვარსკვლავის მატჩის MVP-იდ დასახელდა. 2008 წელს მოიგო NBA-ის საუკეთესო მექულის ჯილდო. არის ყველა დროის NBA playoffs-ის ქულათა ლიდერი. ყველა დროის საუკეთესო მექულეთა სიაში იკავებს მეოთხე ადგილს. NBA-ის ყველა-მოთამაშის პირველ გუნდში 12-ჯერ, ხოლო ყველა-მცველის პირველ გუნდში ხუთჯერ მოხვდა.</p>




<video controls>
 <source src="./assets/video/JO PARIS 2024 - Les plus belles actions de LeBron James avec le Team USA.mp4" type="video/mp4">
</video>



<p>ჯემზი კალათბურთის თამაშობდა მშობლიურ ქალაქ აკრონში მდებარე წმ. ვინსენტი-წმ. მარიამის საშუალო სკოლაში, სადაც მას მედია როგორც NBA-ის მომავალ სუპერვარსკვლავად მოიხსენიებდა. 2003 წლის NBA-ის დრაფტზე იგი კლივლენდ კავალიერსმა აირჩია. 2003-04 წლების სეზონში წლის ახალწვეულად დასახელების შემდეგ, მალევე დაიმკვიდრა თავი როგორც ლიგის ერთ-ერთი საუკეთესო მოთამაშე; 2009 და 2010 წლებში მიოგო NBA-ს ყველაზე ღირებული მოთამაშის ჯილდო. კლივლენდთან ერთად ჩემპიონობის ვერ მოპოვების შემდეგ 2010 წელს დატოვა კლივლენდი და თავისუფალი აგენტის სტატუსით მაიამი ჰიტს შეუერთდა. ESPN-ში აღნიშნული ქმედება გამოქვეყნდა სპეციალური სათაურით გადაწყვეტილება; ეს არის ამერიკული სპორტის ისტორიაში თავისუფალი აგენტის ერთ-ერთი ყველაზე საკამათო გადაწყვეტილება</p>


<img src="https://upload.wikimedia.org/wikipedia/commons/thumb/4/4e/LeBron_James_%2831944491583%29.jpg/220px-LeBron_James_%2831944491583%29.jpg" alt="ლებრონ ჯეიმსი">









<p>მაიამში თამაშის დროს, 2012 და 2013 წლებში ჯეიმზმა პირველი ორი NBA-ის ჩემპიონის ტიტული მოიპოვა; აღნიშნულ წლებში მან აგრეთვე მოიგო ლიგის MVP-ისა და ფინალების MVP-ის ჯილდოები. 2014 წელს, მაიამში გატარებული მეოთხე სეზონის შემდეგ ჯეიმზმა მაიამი დატოვა და კლივლენდ კავალიერსს შეუერთდა. 2016 წლის სეზონში ულიდერა კავალიერსს რათა NBA-ის ფინალებში გოლდენ-სტეიტ უორიორსი დაემარცხებინათ. აღნიშნულ სეზონში კლივლენდ კავალიერსმა არსებობის ისტორიაში პირველი ტიტული მოიპოვა; აქ დასრულდა ფრენჩაიზის 52-წლიანი უტიტულო სერია. ლებრო ჯემზის გუნდები მიყოლებით 8 წელი (2011-2018) გადიოდნენ NBA-ის ფინალებში. 2018 წელს ჯეიმზმა დატოვა კავალიერსი და ლოს-ანჯელეს ლეიკერსს შეუერთდა.</p>

<img src="https://upload.wikimedia.org/wikipedia/commons/thumb/7/76/LeBronWizards1.jpg/220px-LeBronWizards1.jpg" alt="ჯეიმსი ასრულებსდრიბლინგს">
<br>
<br>

<input type="text" id="----">


<label for="----">რას ეტყვოდი ლებრონ ჯეიმსს ? </label>


<br>
<br>
<select id="-----">
    <option>კი</option>
    <option>არა</option>
</select>



<label for="-----">გიყვარს ლებრონ ჯეიმსი ? </label>

<br>
<br>
<button><a href="https://www.youtube.com/watch?v=LPDnemFoqVk">თუ გსურს ნახო ლებრონ ჯეიმსის მატჩი გადადი ამ ლინკზე</a></button>




