<h1>ქვემო ქართლის ისტორია</h1>

<h2>„ ქვემო ქართლის“ ისტორიული გეოგრაფია VIII საუკუნისათვის</h2>

<p><strong> ქართლის </strong> წყაროთა თანახმად, <mark> V </mark> საუკუნესა და წინა საუკუნეებში სიტყვა „ქართლის“ ქვეშ იგულისხმებოდა მთელი <strong><i>საქართველო.</i></strong></p>

<img src="https://meufeanania.info/wp-content/uploads/2014/02/75-VII-X-ss-xalxali1.jpg">

<p>აღმოსავლეთ  <strong>საქართველოს</strong> უკიდურესი აღმოსავლეთი პროვინციებიც – <i> კახეთი </i>და<i> ჰერეთი </i>– ქართლის ნაწილი იყო.<mark> V </mark>საუკუნის ავტორს ასე აქვს გადმოცემული: „ვითარცა მოიწია იგი საზღვართა ქართლისათა ქვეყანასა მას ჰერეთისასა… წინა მიეგებნენ მას აზნაურნი“.</p>

<img src="https://sokhumi.wordpress.com/wp-content/uploads/2016/06/www-nukri-org_hist1_georgia_raspad-xvi-d0b2.jpg?w=584">



<p><strong>ჰერეთი</strong> ქართლის ერთ-ერთი შემადგენელი <mark>ქვეყანაა,</mark> ხოლო ქართლის <u>საზღვრები</u> მტკიცედ არის განსაზღვრული. იაკობ ხუცესმა კარგად იცის, თუ სად გადის ქართლის სახელმწიფოს საზღვარი და ისევე, როგორც ლეონტი მროველი, ჯუანშერი და სხვა ძველი ქართველი <strong><i>ემატიანეები,</i></strong> ხმარობს ტერმინს „საზღვარი ქართლისაი“. ჰერეთი, მისი სიტყვით, ქართლის საზღვრებს შიგნით მოქცეული ქვეყანაა. ჰერეთში წამებული წმიდა შუშანიკის ამბავი მთელ ქართლს მოეფინა, „განითქვა ყოველსა ქართლსა საქმე მისი“, <u>წმიდანის</u> სანახავად „აზნაურნი და უაზნონი სოფლისა ქართლისანი მოვიდეს“. </p>

<img src="https://dlab-cdn.ug.edu.ge/authors/2579.jpg">

<p>ქართლი სხვაგან კი არ არის, არამედ თვითვე<mark> ჰერეთია ქართლი, </mark> ასევე დასავლეთ საქართველო, კერძოდ, ეგრისის ზღვის სანაპირო კლისურამდე ქართლის ერთ-ერთი <mark> ქვეყანა </mark> იყო. სწორედ ამიტომ ამ ტერიტორიების <i>ბერძნების</i> მიერ დაპყრობის დროს, მთელ ივერიაში – ქართლში ურვა და წუხილი დაიწყო.</p>

<img src="https://formulanews.ge/uploads/news/%E1%83%A5%E1%83%90%E1%83%A0%E1%83%97%E1%83%A3%E1%83%9A%E1%83%98_%E1%83%90%E1%83%A0%E1%83%9B%E1%83%98%E1%83%90_%E1%83%AF%E1%83%90%E1%83%A0%E1%83%98.jpg">

<p>ქართლსა და საბერძნეთს შორის თავიდანვე იყო საზღვარი დადებული, ქართლის სამეფოს შექმნისთანავე, <mark>ფარნავაზის</mark> დროს. ფარნაოზმა „ქუჯის მისცა ქვეყანა… ეგრისის წყლამდე…“, ხოლო <mark>გორგასალს</mark> – „…უკუსცა კეისარმან საზღვარი ქართლისა <strong>ციხე</strong> <i>თუხარისი</i> და <i>კლარჯეთი…</i> გამოიკითხა კეისარმან საზღვარი საბერძნეთისა და ქვეყანა ზღვისპირისა, რომელ არს აფხაზეთი და ჰრქუა: ეგრისის წყლითგან ვიდრე მდინარემდე მცირისა ხაზარეთისა ესე საზღვარი არს საბერძნეთისა ალექსანდრობითგან“. </p>

<img src="https://edulive.ge/crop.img?src=res/images/images/_jpeg.jpg&crop=1:1&dimension=400x400">

<img src="https://upload.wikimedia.org/wikipedia/commons/b/b7/Vakhtang_I.jpg">

<p><mark>კეისარმა</mark> ვახტანგ <mark>გორგასლის</mark> <strong>სახელმწიფოს</strong> დაუბრუნა ის ტერიტორიები, რომელნიც ისტორიულად შედიოდნენ ქართლში.</p>

<img src="https://encrypted-tbn0.gstatic.com/images?q=tbn:ANd9GcSUwy6A7_V7v7yJoTxXjbG5Q3mpgsqYkXX1wg9u6yON_dSZXk_Gand6cbYZubPybWApbD8&usqp=CAU">

<p><mark>ეგრისწყალს</mark> იქით მდებარე ქვეყანა ქართლს ეკუთვნოდა. მართლაც, არსებობს „ეგრისწყალსაქეთის“ შესაბამისი ძველქართული ტერმინი – „ეგრისწყალქვემო ქვეყანა“, ვახტანგ გორგასლის ძემ დაჩიმ „უკუმოიხვნა ეგრისწყალსქუემოთი ქუეყანა“.</p>

<img src="https://upload.wikimedia.org/wikipedia/commons/8/8e/Egrisi-4-5_cc.svg">

<br><br><br><br><button><a href="./ქვემო ქართლის ტრადიციული საჭმელები.html">კოკას დავალება</a></button>